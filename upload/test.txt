Dzień dobry,
W związku z ogłoszeniem dotyczącym oferty stażu podczas targów pracy na Politechnice Warszawskiej chciałabym zgłosić swoją kandydaturę na staż letni  w obszarze informatyki. Jestem studentką  III roku Teleinformatyki na wydziale Elektroniki i Telekomunikacji Politechniki Poznańskiej. Moje zainteresowania skoncentrowane są przede wszystkim  wokół zagadnień związanych z programowaniem i tworzeniem aplikacji internetowych.  W ciągu ostatnich miesięcy intensywnie rozwijam swoje umiejętności w kierunku projektowania aplikacji webowych (JavaScript,React) W ramach swojej działalności wykonałam już m.in. projekt aplikacji społecznościowej oraz gry w frameworku React, a także działam jako freelancer, wykonując zlecenia przez Internet(tworzenie stron opartych na Wordpress, poprawki na stronach itp). W chwili obecnej jestem w trakcie nauki React Native oraz rozwijania swoich umiejętności w zakresie SQL. Poszukuję pracy, dzięki której mogłabym rozwijać swoje umiejętności w dziedzinie programowania oraz wykorzystać zdobytą wiedzę w praktyce. Zachęcam do zapoznania się z moim CV,w którym dokładnie opisałam swoje kwalifikacje.
Z poważaniem
Magdalena Skurczyńska




